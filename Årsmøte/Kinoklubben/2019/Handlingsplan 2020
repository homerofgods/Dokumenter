
Kinoklubben
https://www.facebook.com/kinoklubben/  
E-post: kinoklubben@avd116fagforbundet.no Kinoklubben116@gmail.com
Facebook:https://www.facebook.com/kinoklubben/  

<img src="Bilder/IMG_20190819_1110223.jpg" width="250" > 
  
**Dokumenter og avtaleverk**

A.	Hovedavtale:
2006-2009	2010-2013	2014-2017	2018-2021
B.	Tariffavtale:
2012-2014	2014-2016	2016-2018	2018-2020
C.	Sentrale forhandlinger:
2016	2017 (mellomoppgjør)	2018	2019 (mellomoppgjør)	2020
D.	Lokale forhandlinger
2009	2010	2011	2012	2013	2014	2015	2016	2017	2018	2019	2020 ← Under utvikling
E.	Lokal særavtale:
Gjennomsnittsberegning av arbeidstid
F.	Samarbeidsmøte:
02.10.2018	28.03-2019	23.04-2019	28.05-2019	20.08-2019 ← Mangler referat	12.11-2019 ← Mangler referat
G.	Andre møter:
Nattvisning (2016)
Opprettelse operatøravdeling (2017)
Spørsmål og svar HR (2018)
Evaluering pause (2019)
Aldersgrense 70 år (2019) ← Mangler siste referat?
Sykepenger (2020)
Forhandlinger om arbeidstid (2020) ← Nyhet under utvikling
H.	Årsrapport NFK
I.	Årsmøte Kinoklubben:
2019	2020
J.	Lønnssatser for de som begynte før 2013:
Regulativ (trinn-oversikt lønnssatser 2009-2018) ← Må oppdateres
Ansiennitet (01.09.2009 - 31.12.2012)
Ansiennitet før 01.09.2009
K.	Arbeidsreglement:
Oppdatert 2019_04
L.	Personalhåndbok 2016 ← Må oppdateres
M.	Ferieleilighet i tyrkia ← Må oppdateres
N.	Fagforbundets vedtekter

Kinoklubben består av:  
Per Georg (PG) - Styreleder
? - Nestleder
Stein Erik (SEB) - Medlem
Simon (SF) - Medlem
PG er også hovedtillitsvalgt for alle Nordisk Film kinoene i norge, hovedkontoret og operatør avdelingen. HS er også plasstillitsvalgt på Colosseum. HR direktør var frem til desember 2019 Katrine Halvorsen. Det er nå en overgangsperiode hvor distriktssjefene Jannik Wahlberg og Andre Jakumeit holder ansvaret, før ny HR sjef tiltrer i februar/mars. 

I § 4 i hovedavtalen står det om viktigheten av utviklingsarbeid og innflytelse for medarbeidere. Kinoklubben er nødvendig for en god arbeidsplass både for de ansatte og bedriften som helhet. Det er enighet om permisjon med lønn for å avholde styremøter så lenge det ikke går ut over driften. Kinosjefene skal få beskjed i god tid før møtet slik at bemanning kan planlegges. Kinoklubben planlegger et styremøte hver 6. uke. etterfulgt av samarbeidsmøter med HR. Det er per nå ingen honorar fra fagforeningen for å sitte i kinoklubb styret

Kinoklubben legger ut info på facebook om bla.
-	Årsmøte
-	Stemmefrister
-	Forhandlingsresultater
-	Forsikringer
-	Referat fra avsluttede saker som gjelder arbeidstakerne
-	Leiligheten i Tyrkia

Medlemsliste

Kinoklubbens leder kan be om medlemsliste fra fane 2 ansvarlig Elin.Vinje@fagforbundet.no
Hovedtillitsvalgt og plasstillitsvalgt har i oppgave å holde medlemslistene oppdatert

Innkalling årsmøte

Slik innkaller vi til årsmøte:
-	Bestem dato i god tid
-	Sørg for at alle kan på den datoen så vi slipper å bytte dato
-	Sørg for at vi har et sted å være (max eller manus) før innkallingen legges ut på nett
-	Legg ut innkallelse med bilde på facebook
-	Send info til regionssjefene og be de informere de ansatte

Foredrag på husmøter / Manus for Video

Styremedlemmene i kinoklubben velges på årsmøtet som vi pleier å avholde på slutten av året. Her legger legger vi frem for medlemmene hva vi har jobbet med og hva vi vil fokusere på fremover.
Den norske modellen handler om at arbeidslivet er bygd opp slik at man organiserer seg i fagforeninger for å forhandle fram bedre lønn og betingelser. Det er derfor viktig for arbeidsplassen man er på at flest mulig er organisert
Dersom en plasstillitsvalgt ikke oppnår enighet med sin kinosjef kan man ta kontakt med hovedtillitsvalgt som igjen vil diskutere saken i kinoklubben. Vi kan hjelpe dere med å vite hva dere har krav på, eller hva bedriftens policy sier om et tema.  Vi kan litt om alt når det gjelder fagforbundet og kinodrift generelt, og er en motpart til arbeidsgiver. Vi jobber for at arbeidstakerne skal få bedre lønn og en bedre hverdag.
Når det gjelder lønn er det de sentrale og lokale oppgjørene som gjelder. Vi går i forhandlinger med arbeidsgiver på vegne av arbeidstakerne, flere medlemmer betyr da større tyngde i forhandlingene.
Medlemmene stemmer på under sentrale forhandlinger. Streik er det viktigste virkemidlet de ansatte har mot arbeidsgiver og da vil vi kunne bruke media til å belyse vår situasjon.

Til slutt vil jeg nevne noen grunner til å være medlem av fagforbundet:
1. Man får hjelp av tillitsvalgt dersom man ikke kommer frem hos arbeidsgiver
2. Man får stemmerett til å påvirke sin egen lønn
3. Man får lønn ved streik. 70% av lønna skattefritt
4. Man får Norges beste innboforsikring med i medlemskapet
5. Man får 3850,- i skattefradrag
6. Studentmedlemmer har 0,- i egenandel på innboforsikringen (på skader over 1000,-)
7. Fagforbundet har stipendordninger for yrkesaktive medlemmer
8. Fagforbundet eier en leilighet i Tyrkia Alanya som kan leies billig

Tillitsvalgt

Å være tillitsvalgt handler om å bry seg om arbeidsplassen og folkene som jobber der. Hovedoppgaven til en plasstillitsvalgt er å verve medlemmer og informere om forsikringer og generelt om fagforeningen. Det er også en oppgave å holde medlemslistene oppdatert, derfor er det viktig med god kontakt med alle medlemmene. En viktig, og kanskje skummel, men samtidig givende oppgave, er å hjelpe medlemmer i en vanskelig situasjon. Av og til trenger et medlem støtte til å tørre å si i fra eller hjelp til å takle et vanskelig møte med sjefen.

Tillitsvalgte jobber i hverdagen for de ansattes rettigheter og arbeidsvilkår. Man lytter til de ansatte og videreformidler dette til Kinoklubben slik at de kan fremme positive endringer for arbeidsgiver.

En gledelig del av det å være tillitsvalgt er å kunne jobbe for et godt arbeidsmiljø og arbeidsglede. Hør om de ansatte har det bra, få tilbakemeldinger og forslag på forbedringer, informer om hva fagforeningen gjør for de ansatte og hvilke rettigheter man har på jobb.

Medbestemmelse er viktig. Be sjefen om å få være med på rådføring av beslutninger gjort av din lokale ledelse som har betydning for hverdagen til ansatte. Det meste av det som har betydning for hverdagen til de ansatte skal informeres om og drøftes med tillitsvalgt.

Det kan være smart at tillitsvalgt også er med i MTU gruppen for å fremme saker som gjelder den enkelte kino. 

Lag gjerne en velkomstmail for nyansatte med oppfordring om å melde seg inn og be sjefen nevne tillitsvalgt under ansettelse. Be alle like kinoklubben Facebook sider. Pynt pauserom med fagforeningsmateriale og er du ekstra ivrig kan man lage et innlegg til fagbladet. Husk at sammen er vi sterke. Akkurat som medlemmene ber deg om hjelp kan du be kinoklubben, hovedtillitsvalgt eller fagforeningen om hjelp. Lykke til!

Trenger du hjelp?

Dersom du trenger hjelp av fagforeningen kan du spørre din tillitsvalgt om hjelp, kinoklubben anbefaler at man sender inn saken sin på mail. Plasstillitsvalgt hjelper til med å løse saken med kinosjef. Dersom saken ikke løses eller det ikke er en plasstillitsvalgt på kinoen sendes saken til hovedtillitsvalgt. Hovedtillitsvalgt løser saken med HR-sjef. Dersom saken ikke løses skrives en uenighetsprotokoll som sendes til regionen. Det tar vanligvis under 14 dager å få tildelt en saksbehandler, det er relativt kort behandlingstid etter det. Regionen løser saken med arbeidsgiverorganisasjonen Virke. Regionen har møter på mandager hvor saken tildeles en saksbehandler, diskuteres, eller eventuelt sendes til advokat.

Råd i krevende personalsaker

Verneombud

HVO (HovedVerneOmbud) fra Asker
Marthe Kristine Indrehus
tlf: 90045329
Hva verneombud gjør

Organisasjonsoversikt

«Kinoklubben» er en klubb under fagforbundet kultur Oslo (avd. 116)
«Fagforbundet Kultur Oslo (avd. 116)» er en fagforening i fagforbundet
«Fagforbundet» er LOs største forbund (samling av fagforeninger) og er delt inn i fire seksjoner; Seksjon helse og sosial, Seksjon samferdsel og teknisk, Seksjon kirke, kultur og oppvekst (vår seksjon) og Seksjon kontor og administrasjon. Fagforbundet organiserer 365 000 arbeidstakere. Fagforbundet eier Fagbladet. Fagforbundet er et av forbundene i LO.
«LO» (Landsorganisasjonen i Norge) består av 26 fagforbund med til sammen 930 000 medlemmer og er Norges største sammenslutning av fagforbund. Over 590 000 medlemmer er fullt betalende medlemmer, noe som tilsvarer 22 prosent av alle lønnstakere. Hvert fagforbund dekker bestemte yrker, næringsgrener eller offentlige etater. 

Begrepsforklaring

AMU: Arbeidsmiljøutvalg

ASU: Arbeidsmiljø- og samarbeidsutvalg. Altså en sammenslåing av AMU og samarbeidsutvalg (denne bruker vi?)
Det står i §4-4.2 i Hovedavtalen at at møter i bedriftsutvalg skal lønnes

Kinostyre: Bedriftens styre (etter aksjeloven siden NFKino er et AS)
Bedriftens styre er det organet som står for den øverste ledelsen av selskapets forvaltning. Styret har ansvaret for at selskapet drives på en økonomisk forsvarlig måte, og å føre kontroll med dette. 

Kontingent

Å være yrkesaktiv medlem i fagforbundet koster 1,45% av brutto lønn pluss 121,- for obligatoriske forsikringer som er innbakt i medlemskapet (innbo, . Man får fradrag på skatten på maks 3850,-
Studentmedlemskap gir ingen fradrag på skatten men koster bare 250,- i halvåret og gir de samme fordelene som yrkesaktiv. Egenandelen på innbo er 0,- for studenter
https://www.fagforbundet.no/medlemskap-og-fordeler/

Om frikort:
Hvis man tjener mer enn frikortgrensen på kr 55000 betaler man skatt på hele beløpet. Man kommer ikke under kr 55000 selv om man betaler kontingent til fagforening fordi kr 55000 er et bruttobeløp og fagforening er et inntektsfradrag som gjør at nettobeløpet blir mindre. (Man betaler ikke nettoskatt, men bruttoskatten blir der uansett). Med andre ord, man skatter av brutto lønn før fagforeningskontigenten trekkes og det er brutto lønn som gjelder for frikortgrensen

Forsikringer

Les om forsikringene som følger med medlemskapet her

LØNN

Kinosjefene har ansvaret for å rapportere inn riktig til lønnskontoret slik at du mottar riktig lønn.

Lønnssatser:
Lønnssatsene finner du i tariffavtalen. Etter mellomoppgjør og lokalt oppgjør kan satsen være høyere enn i tariffavtalen, alle som var ansatt på avtaletidspunkt vi få med seg lokale tillegg.

Sammendrag av sentrale og lokale lønnsforhandlinger

2,11 kr i sentralt tillegg fra 01.04.2016
1,00 kr i lokalt tillegg fra 01.04.2016
2,11 kr i sentralt tillegg fra 01.04.2017
0,89 kr i lokalt tillegg fra 01.04.2017
0,00 kr i sentralt tillegg 2018
0,00 kr i lokalt tillegg 2018
4,75 kr i sentralt tillegg fra 01.04.2019
0,00 kr i lokalt tillegg 2019

Salgsledere

Tidligere var det en ramme for lønn for salgsledere mellom 280 000,- - 350 000,- i året. Nå er standard timelønn på 165,52 kr. HR har fått avslag fra ledelsen i Danmark om ønske om å gi salgsledere mer i lønn. 

Ansiennitet

Aller først må vi oppklare en vanlig misoppfatning. Vi har ikke en ansiennitetsstige som gir deg høyere lønn uansett hva du tjener fra før. Vi har en minstelønnssats som garanterer at du ikke skal tjene mindre enn dette etter 0, 3 og 6 år. Det vil si at om du har fått mer i lønn fordi du ble operatør eller salgsleder, og forventer å gå videre opp i lønn etter å ha jobbet i 3 eller 6 år, blir du nok skuffet. Se 9.2 og 9.4 i tariffavtalen
Under lokale forhandlinger 7.mai 2019 fremmet kinoklubben opprettelse av en egen ansiennitetsstige for salgs og teamledere. Behovet ble benektet på grunn av dårlige økonomiske utsikter i 2019. Vi tar dette kravet med videre til lokale forhandlinger i 2020 for salgsleder og operatører.

Overtid

Det utbetales 100% eller 50% overtid for tiden som overstiger 9 timer en arbeidsøkt eller 213 timer per 6 ukers turnus.
-	50 % tillegg for overtidsarbeid i tiden kl. 0600 til kl. 2400.
-	100 % for overtidsarbeid: 1.Utført mellom kl. 2400 og kl. 0600 på lørdager og hverdager 2. På søndager, helge- og høytidsdager.

Helge og kveldstillegg

Helge og kveldstillegg
6,50 etter klokken 17:00 
20kr lørdag og 20kr søndag uansett hvor lenge man jobber
Totalt ca. 15000 av årslønna
Problemet er at timelønnen nå ligger nede på minstelønnssatser og tilleggene har i praksis forsvunnet. 

Helligdagstillegg

Det er helligdag på følgende dager og tider:
-	Etter klokken 15 på julaften
-	

Beregningsgrunnlaget for sykepenger

Beregning av sykepenger (NAV)

Beregning av sykepenger (Folketrygdloven)

Nyhetsbrev fra a-ordningen

Forhandlinger

Oddetalls-år er det justeringsoppgjør, også kalt mellomoppgjør, hvor summen du får i lønn blir justert i forhold til bla. prisveksten i Norge slik at lønnen ikke skal bli mindre verdt. Vanligvis forhandles det bare om lønn i mellomoppgjørene, men for eksempel lavtlønnstillegget i 2019 kom i tillegg til justeringen. Etter justeringsoppgjøret kan kinoklubben møte HR og adm.dir i lokale forhandlinger. 
Partalls-år er det sentrale forhandlinger mellom LO og NHO hvor forbundene diskuterer alt fra lønn til tariffavtaler. Det har vist seg mer lønnsomt at pengepotten fordeles sentralt i motsetning til å forhandle med kino-ledelsen. Når forhandlingsutvalget har et forslag sendes det ut til medlemmene av fagforbundet som stemmer ja eller nei. Blir resultatet nei går partene tilbake til forhandlingsbordet, blir de heller ikke da enige kan det bli streik. Etter resultatet for sentrale forhandlinger kan vi gå i lokale forhandlinger, det skjer altså hvert år, men med litt forskjellig fokus.
Det kan være fristende å tenke at man bare kan kreve massevis og gå ut i streik hvis man ikke får det, men husk at bedriften vi jobber i skal utvikle seg og samtidig gå i pluss, ansatte er ofte en stor kostnad totalt sett. Det gjelder å finne løsninger som er gode både for bedriften og de ansatte. Kinoklubben har satt seg som mål å følge nøye med på bedriftens økonomi for å vite når det er nok penger i potten til at vi kan be om mer i lønn. Prinsippene for de lokale forhandlingene er at det er bedriftenes økonomi som skal avgjøre tilleggene. 

Husk å få alt med i forhandlingsprotokollen før man signerer. Hver enkelt avtale bør for ordens skyld også skrives utenom protokollen som lokale særavtaler

Turnover
Turnover blant alle ansatte i NFK inklusive ledere og operatører er i gjennomsnitt ca 15%

Prosess for lønnsforhandlinger
https://arbeidsgiver.difi.no/lonn-goder-og-reise/lonnsforhandlinger/prosess-arlige-lokale-lonnsforhandlinger/protokoll-og-informasjon-om-resultatet

Streik

Sykepenger
 
Måten arbeidsgiver beregner sykepengegrunnlaget på i arbeidsgiverperioden er regulert i folketrygdloven § 8-28, og § 8-29.

Inntekt rapportert inn til a-ordningen er utgangspunkt for beregningen

Arbeidsgiver skal beregne en månedsinntekt, basert på de tre siste kalendermånedene før måneden arbeidstaker ble sykemeldt. Månedsinntekten skal i størst mulig grad tilsvare arbeidstakers normallønn. Før 2019 beregnet arbeidsgiver en ukeinntekt, normalt basert på inntekten siste måned før medarbeideren ble syk.

Godtgjørelse for 1. mai, 17. mai og bevegelige helligdager, som arbeidstaker opparbeider som et tillegg per arbeidstime, er tidligere holdt utenfor. Fra 1. januar 2019 skal slik godtgjørelse være med i beregningsgrunnlaget. 

Lønnsinntekt og godtgjørelser som skyldes arbeidstakers egen arbeidsinnsats tas med, inkludert tillegg for ubekvem arbeidstid og ulempetillegg. Feriepenger holdes utenfor. Lønn for overtid skal ikke med i beregningsgrunnlaget, med mindre overtiden er pålagt i arbeidsavtalen som fast overtid og det ikke er i strid med lovbestemmelser om arbeidstid.

NAV regner beløpet om til en årsinntekt når det er etaten som yter sykepengene. Grunnlaget for omregningen blir nå den beregnede månedsinntekten. NAV fastsetter sykepengegrunnlaget ved skjønn hvis årsinntekten avviker mer enn 25 % fra et sammenligningsgrunnlag. Etter de nye reglene skal NAV sammenligne beregnet årsinntekt med den inntekten som er rapportert inn til a-ordningen de siste 12 kalendermånedene før arbeidsuførheten inntraff. En rekke ulike ytelser til livsopphold skal inngå i sammenligningsgrunnlaget, som sykepenger, omsorgspenger og foreldrepenger. Dessuten skal feriepenger inngå i sammenligningsgrunnlaget.

Dersom man ikke får korrekt beløp i sykepenger fordi grunnlaget har blitt beregnet feil kan man klage til Nav her: 
https://www.nav.no/soknader/nb/person/helse/sykepenger/NAV%2000-03.00/brev/klage

Beregning av feriepenger

https://www.visma.no/blogg/beregning-av-feriepenger/

Innføring av ny turnus

Når det skal innføres nye turnuser på en kino skal tillitsvalgte være med på prosessen for å sikre at de ansatte får en tilpasset turnus. På kinoer som ikke har tillitsvalgt kan verneombud  eller kinoklubben brukes. Turnusendringer skal ikke skje for enkeltpersoner eller i enkeltsituasjoner med mindre den ansatte selv ønsker det. Med andre ord, man kan ikke bli tvunget til å jobbe en vakt som ikke er i arbeidsplanen sin med mindre det har skjedd en stor turnusendring som gjelder alle ansatte. Slike store turnusendringer kan skje når for eksempel arbeidsgiver får beskjed om å kutte bemanning eller man avskaffer visse arbeidstider som nattkino eller lignende.

Punkter å tenke på for tillitsvalgte når man ser over en turnusendring:
-	Det må være 11 timers hviletid mellom hver vakt (det kan ikke avtales noe annet med mindre kinoklubben går inn for en lokal avtale på dette)
-	Det må være 35 timers hviletid per uke (man-søn) Man må altså ha en fridag i uka uansett turnus. Antall dager det teoretisk går ann å jobbe på rad er 12 dager (hvis man setter hviletiden til starten av den første uka og slutten av den siste uka)
-	Man har krav på å beholde samme stillingsprosent med mindre man ønsker noe annet.
-	Det skal på noen kinoer alltid skal være 2 i kontroll på kvelden på grunn av brannrutiner. 
-	Sørg for at det ikke tillegges for mange nattevakter på en enkelt ansatt med mindre det er ønsket, bruk gjerne spørreundersøkelse om hva folk trives å jobbe med 
-	Noen kinosjefer vil kanskje bare dekke 80% av grunnbemanningen slik at de resterende 20% er ledig for tilkallingsvikarer, Finn ut hva som passer din kino best, og tenk på om det er flere som ønsker faste vakter. Loven setter grenser for bruk av tilkallingshjelp til grunnbemanning.
-	Bruken av tilkallingsvikarer anbefales ikke på grunn av dårlige kontraktsmessige betingelser for den ansatte
-	Når turnusen er laget og sendt ut, ha en periode med tilbakemeldinger fra ansatte som kanskje ikke er fornøyd med sin turnus og prøv å tilpass.
-	Turnus går over 6 uker, men man kan av like vel legge opp til at hver uke eller annen hver uke er like slik at det blir lettere for de ansatte å beregne lønn og å huske når man har vakt.

Tilkallingshjelp 

Arbeidstilsynet om midlertidige ansatte:
https://www.arbeidstilsynet.no/arbeidsforhold/ansettelse/midlertidig-ansettelse/

Se også aml § 14-9.Midlertidig ansettelse

Den gule permen
Hør med HR hva som er grunnen til signering av “oppsigelse” ved endt vakt.
Ny lovendring har nå blitt videreformidlet til HR og Fagf. for å sjekke opp om det gjelder oss

Info om den nye lovendringen:
https://arbeidstilsynet.no/nyheter/arbeidsmiljoloven-endringer-om-fast-ansettelse-og-innleie/

https://www.regjeringen.no/no/tema/arbeidsliv/arbeidsmiljo-og-sikkerhet/innsikt/arbeidsmiljoloven/utleie-og-innleie-av-arbeidstakere/hovedelementer-i-endringene-i-arbeidsmiljoloven-om-fast-ansettelse-og-innleie-fra/id2622378/

https://www.regjeringen.no/no/dokumenter/prop.-73-l-20172018/id2596670/sec1

En eventuell konsekvens av ulovlig tilkallingsvakt blir at den ansatte får fast stilling. Etter som de ansatte vil dette selv vil det ikke være hensiktsmessig å ta opp saken. Derimot ser jeg noen negative konsekvenser ved bruken av tilkallingsvakter, blant annet at de ikke klarer å følge med på informasjon som blir gitt og spørsmålet om hva som skjer når de ikke tar på seg vakter. Gjelder ansienniteten fortsatt for eksempel? 
 
HS spurte Arbeidstilsynet om bruken av tilkallingsvakter:
Beskrivelse:
Hei, jeg er tillitsvalgt på en kino som naturligvis har mye sesongmessige svingninger. Vi har derfor en del ''tilkallingsvakter''. Jeg leser nå om innstramninger i loven om at ansettelser skal være fast, spesielt for bemanningsbyråer, men lurer på om det nå ikke er lov med tilkallingsvakter.

Det eneste jeg kan finne som kan tyde på at det er lovlig er § 14-9. 2f 
«for en periode på inntil tolv måneder. Slike avtaler kan omfatte inntil 15 prosent av arbeidstakerne i virksomheten»

Har arbeidsgiver da noen innrapporteringsplikt, og skal jeg som tillitsvalgt vite noe om hvor mange tillitsvalgte som er i bedriften?

Svar:
Vi gjør først oppmerksom på at den nye formuleringen i arbeidsmiljøloven § 14-9 i prinsippet ikke innebærer en endring, men en presisering av hva som er gjeldende rett. 

Faste stillinger
Utgangspunktet er at arbeidstakere skal ansettes i faste og forutberegnelige stillinger. Departementet skriver følgende om kravene til forutsigbarhet i arbeidsforholdet) Prop. 73 L (2017-2018), side 51:
«Vilkåret om at arbeidstaker skal ha forutsigbarhet for arbeid i form av et reelt stillingsomfang, innebærer at det må være avtalt et konkret arbeidsomfang, typisk en stillingsandel eller stillingsprosent.

Arbeidsomfanget må også være reelt i den forstand at det er i samsvar med, og ikke lavere enn, det omfanget arbeidsgiver på ansettelsestidspunktet planlegger å benytte arbeidstaker.»

Arbeidstakere med 0 % avtaler mangler denne forutsigbarheten. I tillegg vil det være brudd på arbeidsmiljøloven § 14-6 bokstav j) om at det i avtalen skal fremkomme lengde og plassering av den avtalte daglige og ukentlige arbeidstid. Her vil det også fra 1.1.19 presiseres at dersom arbeidet skal utføres periodevis, skal arbeidsavtalen fastsette eller gi grunnlag for å beregne når arbeidet skal utføres.
Arbeidstaker bør kreve å få avtale med reell stillingsstørrelse, samt konkretisering av arbeidstiden i avtalen.

Midlertidige stillinger
For de tilfellene arbeidsgiver får behov for hjelp som virksomheten ikke kan planlegge på forhånd kan det være lovlig å bruke tilkallingshjelp/ekstrahjelp. Arbeidstaker blir i disse tilfellene tatt kontakt med når et behov oppstår, og i utgangspunktet skal det da inngås midlertidig avtale for hver gang dette skjer. Det forutsettes at vilkår for midlertidig ansettelse i arbeidsmiljøloven § 14-9 er tilstede. Mange har en grunnavtale som vil gjelde for de periodene man har arbeid. 
Merk at dersom det er et permanent behov så skal arbeidstaker ansettes i en fast stilling, og arbeidstaker kan kreve dette dersom man formelt sett bare har midlertidige avtaler. For mer informasjon se vår temaside om midlertidig ansettelse. 
Dersom det blir en tvist mellom arbeidsgiver og arbeidstaker kan arbeidstaker søke juridisk bistand for hjelp i saken.
Relevante lenker:
Lov om endringer i arbeidsmiljøloven (fast og midlertidig ansettelse og innleie fra bemanningsforetak: 
https://lovdata.no/dokument/NL/lov/2018-06-22-46
Prop. 73 L (2017-2018):
https://www.regjeringen.no/contentassets/d250008e6e14495b9db2e75a5e86afe9/no/pdfs/prp201720180073000dddpdfs.pdf

Gå hjem etter halv dag

Det er bedriftens policy å gi lønn for full dag dersom man har jobbet over en halv vakt og blir syk. Man trenger derfor ikke å skrive egenmelding for denne dagen. Går man før halv vakt bruker man egenmelding.

Oppsigelse

Ting å huske på hvis noen får sparken. OBS! Det er en del korte frister
https://drive.google.com/open?id=17RnaO94BJYSltEewgKLDnBZC0qZcVh_I

GDPR og innsyn

Man kan sende forespørsel til post@nfkino.no og be om innsyn i hvilke sensitive opplysninger bedriften har om deg som ansatt. Her er det som kan dukke opp:
-	Personinformasjon i Vista (for eksempel e-post)
-	Oppgjørs-informasjon (for eksempel differanse)
-	Alle salg som har skjedd på din bruker siden 2015
-	Bedriftens GDPR info (for eksempel notat om at du har jobbet for en annen)
-	Vivaldi lønnsinformasjon (timelønn og gruppeliv)
-	Sykdomshistorie (Egenmeld og sykemeld siden du startet)
-	Oppfølgingsrapport (når du startet)
-	Ark med utfylt personalia fra du startet
-	Vivaldi personalregister (for eksempel stillingsprosent og e-post) 

Styringsretten

Arbeidsgivers styringsrett gir et «rettslig handlingsrom». Dette handlingsrom kan formuleres som en gjenværende myndighet etter at aktuelle begrensninger er identifisert. Styringsretten begrenses i første rekke av:
-	Lover
-	Rettspraksis
-	Avtaler
-	Sedvane
-	Såkalte «allmenne saklighetsnormer» og demokratiseringen av arbeidslivet generelt.

Arbeidstid

§ 10-1.Definisjoner
(1) Med arbeidstid menes den tid arbeidstaker står til disposisjon for arbeidsgiver.

(2) Med arbeidsfri menes den tid arbeidstaker ikke står til disposisjon for arbeidsgiver.

Annenhver jul. Avtale om praktisk løsning på helgedagsfri

-nattkino -11 timers hviletid -35 timers hviletid
Det er stadig ansatte som jobber to og tre og fire helger på rad
Ikke natt før frihelg
Kan man jobbe 3 søndager på rad?

Søn- og helgedager på rad
 
Etter arbeidsmiljøloven § 10-10 (1) regnes arbeid fra kl. 18:00 dagen før søn- eller helgedag til kl.22:00 dagen før neste virkedag som søn- og helgedagsarbeid, dette sier loven:
 
§ 10-8.Daglig og ukentlig arbeidsfri  

HS spurte arbeidstilsynet:
Beskrivelse:
Hei. Jeg er tillitsvalgt på en kino hvor det er åpent hver dag inkludert helligdager, lørdager og søndager

De ansatte har 6 ukers turnus der det er vanlig å jobbe annenhver helg (lørdag og søndag)

Men så stusser jeg litt på ordlyden i loven:

§ 10-8. (4)  
Arbeidstaker som har utført søn- og helgedagsarbeid, skal ha arbeidsfri følgende søn- og helgedagsdøgn. 
 
§ 10-10. (1):
Det skal være arbeidsfri fra kl. 1800 dagen før en søn- eller helgedag og til kl. 2200 dagen før neste virkedag. Jul-, påske- og pinseaften skal det være arbeidsfri fra kl. 1500 til kl. 2200 dagen før neste virkedag. Arbeid innenfor disse tidsrom regnes som søn- og helgedagsarbeid.  

For meg virker det som at det er helgedag fra 18:00 på lørdagen til 22:00 på søndagen
Helgedag er ikke det samme som helligdag etter som lørdager ikke er helligdager
Jeg regner med det betyr at man ikke kan jobbe både lørdag og søndag samme helg.

Vi har som sagt 6 ukers turnus og lurer derfor på om en slik avtale om gjennomsnittsberegning av likevel gjør det greit å jobbe både lørdag og søndag på samme helg så lenge man har annenhver helg fri?

Svar:

Det vil være innenfor så lenge du har fri annenhver helg og minst 35/28 timer sammenhengende hviletid i løpet av 7 dager.

Den ukentlig hviletid skal som hovedsak skal legges i forbindelse med søndag. Må du jobbe en søndag/helligdag, skal den neste være fri, med mindre en inngår avtale om gjennomsnittsberegning som samme bestemmelse åpner for.  Se  arbeidsmiljøloven § 10-8 (4).
«Arbeidsfri som nevnt i andre ledd skal så vidt mulig omfatte søndag. Arbeidstaker som har utført søn- og helgedagsarbeid, skal ha arbeidsfri følgende søn- og helgedagsdøgn. Arbeidsgiver og arbeidstaker kan skriftlig avtale en arbeidstidsordning som i gjennomsnitt gir arbeidstaker arbeidsfri annenhver søn- og helgedag over en periode på 26 uker, likevel slik at det ukentlige fridøgn minst hver fjerde uke faller på en søn- eller helgedag.»
Dette betyr at det tillates at du kan jobbe inntil 3 søn- og helligdager etter hverandre så lenge snittet ikke overstiger annenhver søn- og helligdag i løpet av 26 uker. På de ukene du jobber helg må ukehvilen legges til andre ukedager som inngår i 7 dagers-perioden. 

Etter arbeidsmiljøloven er søndagsarbeid  definert som arbeid mellom klokken 1800 dagen før søndag eller helgedag og til klokken 22 før neste virkedag. 

Databriller

Kinoklubben og HR har blitt enige om en maks sum på innfatning på 1000,- og at man får brillene til odel og eie.
https://www.arbeidstilsynet.no/tema/ergonomi/arbeid-ved-dataskjerm/synsundersoking-og-databriller/

Temaer

#01 Kameraovervåkning
 
Kameraovervåkning på leder-kontorer skal fjernes
https://www.arbeidstilsynet.no/arbeidsforhold/kontroll-og-overvakning/
https://www.datatilsynet.no/om-datatilsynet/kontakt-oss/
 
#02 Arbeidsmiljøutvalg
 
Arbeidsmiljøutvalget er ikke synlige nok
ASU og AMU plakat med forklaring og hvem som er med

Lov om amu
https://lovdata.no/dokument/NL/lov/2005-06-17-62/KAPITTEL_8#KAPITTEL_8

AMUs oppgaver
https://lovdata.no/dokument/SF/forskrift/2011-12-06-1355#KAPITTEL_2
 
Har ikke Arbeidsmiljøutvalget en Årsrapport vi kunne lest?

#03 Arbeidstid

#04 Forskuttering av sykepenger

Vi har ikke en løsning for at arbeidsgiver betaler sykepenger, man må vente på at NAV utbetaler.
https://firmanytt.no/forskuttere-sykepenger-dette-ma-du-passe-pa/

#05 Pensjonister og fribilletter

#06 Inn/ut-logg på lønnsslipp
